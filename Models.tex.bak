\chapter{مدل‌های چندهدفه انتخاب تامین‌کننده}\label{Models}


در این فصل ما دو مدل چندهدفه برای مساله انتخاب تامین‌کننده ارائه خواهیم کرد. اولین مدل در حالت تک منبعی و دومین مدل برای حالت چندمنبعی می‌باشد. همانطور که در فصل ‎2‎ گفته شد، در حالت تک منبعی، ما تنها قادر خواهیم بود تا از بین چندتامین‌کننده،  فقط و فقط یک تامین‌کننده را انتخاب کنیم. اما در حالت چندمنبعی می‌توان از بین چند تامین‌کننده، دو یا چند تامین‌کننده را انتخاب و  به هرکدام از تامین‌کنندگان انتخاب شده، بخشی از تقاضای مورد نیاز را تخصیص داد. 

\section{مدل اول: مدل تک منبعی با در نظرگرفتن تامین‌کننده پشتیبان}
یک زنجیره‌تامین را در نظر بگیرید که در آن یک خریدار، باید چندین محصول را از میان چندین تامین‌کننده خریداری کند؛ با این فرض که، تمام تقاضای یک محصول، باید توسط یک تامین‌کننده برآورده شود و نمی‌توان بخشی از تقاضا را توسط یک تامین‌کننده و بخش دیگر را توسط تامین‌کننده دیگر برآورده کرد. این مدل براساس مدل ارائه شده توسط بیلسل ‎(2011) \LTRfootnote{R‎. ‎Ufuk Bilsel}‎ و مدل ارائه شده توسط راویندران ‎(2010)‎ می‌باشد. این مدل به صورت زیر تعریف می‌شود:
‎\begin{table}‎
\caption{علائم اختصاری مدل اول}
‎\begin{center}‎
‎\begin{tabular}{cp{10cm}}‎
‎\hline‎
اندیس‌ها     ‎&‎    توضیح    ‎\\‎
‎\hline‎
‎\lr{j}   &‎  تامین‌کنندگان‎\\‎
‎\lr{k}   &‎   محصولات‎\\‎
‎\lr{r}   &‎   سطح تامین‌کننده‎\\‎
پارامتر‌ها  ‎&‎ توضیح   ‎\\‎
‎\hline‎
‎$P_{jkr}$&‎ هزینه خرید یک واحد محصول ‎\lr{k}‎ از تامین‌کننده ‎\lr{j}‎ در سطح تامین‌کننده ‎\lr{r}\\‎
‎$D_{k}$ &‎ تقاضا برای محصول ‎\lr{k}‎ ام‎\\‎
‎$Cap_{jk}$ &‎ ظرفیت تامین‌کننده ‎\lr{j}‎ در تامین‌ کردن محصول ‎\lr{k}\\‎
‎$F_{jr}$ &‎ هزینه سفارش دهی به تامین‌کننده ‎\lr{j}‎ در سطح تامین‌کننده ‎\lr{r}\\‎
‎$VaR_{j}$  &‎ مقدار ارزش در معرض ریسک‎(\lr{VaR})‎ محاسبه شده برای تامین‌کننده ‎\lr{j}‎ ام‎\\‎
‎$MtT_{j}$  &‎ مقدار ارزش از دست رفته‎(\lr{MtT})‎ محاسبه شده برای تامین‌کننده ‎\lr{j}‎ ام‎\\‎
متغیر تصمیم ‎&‎ توضیح ‎\\‎
‎\hline‎
‎$X_{jkr}$&‎ متغیر صفر و یک(باینری) به این صورت که اگر تامین‌کننده‎\lr{j}‎ در سطح تامین ‎\lr{r}‎ برای تامین محصول ‎\lr{k}‎ انتخاب شود مقدار یک می‌گیرد و در غیراین‌صورت مقدار صفر می‌گیرد‎\\‎
‎\hline‎
‎\end{tabular}‎
‎\end{center}‎
‎\label{notation1}‎
‎\end{table}‎
 


 ‎$J=1,...,m$‎ نشان‌دهنده‌ی مجموعه تامین‌کنندگان و ‎$K=1,...,n$‎ نشان‌دهنده‌ی مجموعه محصولات است؛ اندیس ‎\lr{j}‎ و ‎\lr{k}‎ به ترتیب نشان‌دهنده‌ی تامین‌کنندگان و محصولات هستند. با توجه به تک منبعی بودن این مدل، هنگامی که یک تامین‌کننده برای یک محصول انتخاب می‌شود، آن تامین‌کننده کل تقاضای برای آن محصول را برآورده می‌کند. 

مفهوم سطح تامین‌کننده ‎\lr{r}‎، مربوط به مفهوم سطح تسهیلات ‎\lr{r}‎ می‌باشد که اولین بار توسط سیندر و داسکین ‎(2005)\LTRfootnote{Snyder and  Daskin (2005)}‎ معرفی شد. آن‌ها از سطح ‎\lr{r}‎ ام تسهیلات برای کنترل تخصیص تسهیلات به مشتریان در یک مساله مکان‌یابی تسهیلات استفاده کرده اند. بیلسل ‎(2011)‎ این مفهوم را در مساله انتخاب تامین‌کننده به کار گرفت؛ به این صورت که، تامین‌کننده‌ای که به سطح ‎1‎ تخصیص داده می‌شود، تامین‌کننده اصلی می‌باشد و کل تقاضا توسط این تامین‌کننده برآورده خواهد شد؛ اما هنگام بروز اختلال در تامین، تامین‌کننده سطح دوم به جای تامین‌کننده اصلی، تقاضا را برآورده خواهد کرد و اگر برای تامین‌کننده سطح ‎2‎ نیز اختلال ایجاد شود، تامین‌کننده سطح ‎3‎ جایش را می‌گیرد و همینطور تا سطح تامین‌کننده ‎\lr{m}‎ ادامه خواهد داشت. این مدل برای کاهش ریسک ناشی از اختلالات تامین طراحی شده است.


 در این مدل یک تامین‌کننده وقتی به عنوان تامین‌کننده پشتیبان در نظر گرفته می‌شود، قیمت بالاتری را نسبت به وقتی که در حالت تامین‌کننده اصلی قرار دارد، پیشنهاد می‌دهد. به صورت کلی، یک تامین‌کننده وقتی در سطح ‎\lr{r}‎ قرار می‌گیرد، قیمت بالاتری را نسبت به وقتی که در سطح ‎\lr{r-1}‎ قرار دارد، ارائه می‌دهد. این فرض به این خاطر است که وقتی یک تامین‌کننده به عنوان تامین‌کننده پشتیبان انتخاب می‌شود، تنها زمانی مورد استفاده قرار می‌گیرد که برای تامین‌کننده اصلی اختلال به وجود آمده باشد و نتواند برای مدت کوتاهی تقاضا را برآورده کند. البته باید توجه کرد که مقدار ریسک به دست‌آمده برای هر تامین‌کننده مستقل از سطح آن تامین‌کننده است و به شرایط محیطی آن تامین‌کننده بستگی دارد. 
فرمولیشن مربوط به این مدل ریاضی چندهدفه، با توجه به علائم اختصاری نشان داده شده در جدول ‎\ref{notation1}‎ به صورت زیر است:

‎\textbf{‎ توابع هدف‎:}‎
 ‎\begin{equation}‎
 ‎\label{f1m1}‎
 ‎\min Z_{1}=\sum_{j}\sum_{k}\sum_{r} P_{jkr}‎ . ‎D_{k}‎ . ‎X_{jkr}‎ + ‎\sum_{j}\sum_{k}\sum_{r}F_{jr}‎ . ‎X_{jkr}‎
‎\end{equation}‎
‎\begin{equation}‎
‎\label{f2m1}‎
‎\min Z_{2}=\sum_{j}\sum_{k}\sum_{r} VaR_{j}‎ . ‎X_{jkr}\\‎
‎\end{equation}‎
‎\begin{equation}‎
‎\label{f3m1}‎
‎\min Z_{3}=\sum_{j}\sum_{k}\sum_{r} MtT_{j}‎ . ‎X_{jkr}\\‎
‎\end{equation}‎

‎\textbf{محدودیت‌ها:}‎
‎\begin{equation}‎
‎\label{co1m1}‎
‎\sum_{j} X_{jkr} = 1 \quad\quad \forall  k,r‎
‎\end{equation}‎

‎\begin{equation}‎
‎\label{co2m1}‎
‎\sum_{r} X_{jkr} \leq 1 \quad\quad \forall  j,k‎
‎\end{equation}‎

‎\begin{equation}‎
‎\label{co3m1}‎
‎X_{jkr}(Cap_{jk}-D_{k}) \geq 0 \quad\quad \forall j,k,r‎
‎\end{equation}‎
‎\begin{equation}‎
‎\label{co4m1}‎
‎X_{jkr} \in \{0,1\} \quad\quad \forall j,k,r‎
‎\end{equation}‎
فرمول شماره ‎\ref{f1m1}‎ نشان‌دهنده اولین تابع هدف است که هزینه کل و هزینه‌های ثابت را کمینه می‌کند. قسمت اول هزینه‌های متغیر است و بخش دوم مربوط به هزینه‌های ثابت. فرمول شماره ‎\ref{f2m1}‎ نشان‌دهنده‌ی تابع هدف دوم می‌باشد که کل مقدار ارزش در معرض ریسک ‎\lr{VaR}‎ تامین‌کنندگان را حداقل می‌کند.
فرمول شماره ‎\ref{f3m1}‎ نشان‌دهنده‌ی تابع هدف سوم می‌باشد که کل مقدار ارزش از دست رفته ‎\lr{MtT}‎ تامین‌کنندگان را حداقل می‌کند.
 محدودیت شماره ‎\ref{co1m1}‎ تضمین می‌کند که به هر محصول یک تامین‌کننده در سطوح مختلف تامین اختصاص پیدا کند. محدودیت شماره ‎\ref{co2m1}‎ تضمین می‌کند که یک تامین‌کننده برای یک محصول مشخص به بیش از یک سطح تامین اختصاص پیدا نکند. به طور مثال، یک تامین‌کننده نمی‌تواند برای یک محصول مشخص، هم به عنوان تامین‌کننده سطح اول باشد و هم تامین‌کننده سطح دوم. با این حال، یک تامین‌کننده می‌تواند برای دو یا چند محصول به عنوان تامین‌کننده انتخاب شود؛ یعنی یک تامین‌کننده خاص، می‌تواند به صورت همزمان، تامین‌کننده اصلی (یا پشتیبان) محصول اول و دوم و سوم و ... باشد. 

محدودیت شماره ‎\ref{co3m1}‎ یک محدودیت ظرفیت است به این صورت که برای تامین‌کننده ‎\lr{j}‎ و محصول ‎\lr{k}‎ اگر ظرفیت ‎$Cap_{jk}$‎ کوچکتر از تقاضا ‎$D_{k}$‎ باشد مقدار متغیر تصمیم ‎$x_{jkr}$‎ برابر صفر می‌شود. در واقع این محدودیت، یک محدودیت منطقی است و با استفاده از این محدودیت، متغیرهای غیرضروری، حذف می‌شوند. محدودیت شماره ‎\ref{co4m1}‎ مقادیر ‎$x_{jkr}$‎ را به مقادیر دودویی ‎(باینری)‎ محدود می‌کند. 

















\section{مدل دوم: مدل چندمنبعی با در نظر گرفتن تخفیف}
‎\label{models:m2}‎
این مدل براساس مدل راویندران ‎(2010)‎ و مدل وادوا ‎(2008)‎ می‌باشد. در این مدل، با توجه به اینکه چندمنبعی می‌باشد، تقاضای مشتری می‌تواند توسط چند تامین‌کننده تامین شود. قبل از آنکه به ارائه مدل بپردازیم، باید در مورد مساله انتخاب تامین‌کننده با درنظر‌گرفتن تخفیف توضیح داده شود. تخفیف در مساله انتخاب تامین‌کننده را می‌توان به انواع زیر تقسیم کرد:
‎\begin{itemize}‎
‎\item‎ تخفیف حجمی‎:\LTRfootnote{Quantity discount:}‎ این نوع تخفیف وابسته به مقدار و حجم خریداری شده است و با افزایش خرید، تخفیف نیز افزایش می‌یابد. 
‎\item‎ تخفیف تجاری‎:\LTRfootnote{Business Volume Discount}‎ در این نوع تخفیف درصدی از قیمت محصولات به مشتری تخفیف داده می‌شود.
‎\item‎ تخفیف بسته‌بندی‎:\LTRfootnote{Bundling discount}‎ تخفیف بسته‌بندی نوعی از تخفیف است که قیمت هر محصول به مقدار خرید محصولات دیگر بستگی دارد. این نوع از تخفیف معمولا در شرایطی رخ می‌دهند که محصولات پیشنهاد شده در حالت بسته‌بندی قرار دارد.
‎\end{itemize}‎
انواع سناریو بسته‌بندی را به دو دسته تقسیم می‌کنند: بسته‌بندی خالص‎\LTRfootnote{pure bundling}‎ و  بسته‌بندی مختلط‎\LTRfootnote{mixed bundling}‎
‎\begin{itemize}‎
‎\item‎ بسته‌بندی خالص: در بسته‌بندی خالص خریدار باید تمام بسته را خریداری کند تا شامل تخفیف شود؛ در واقع نمی‌تواند درصدی از بسته را خریداری کند.
‎\item‎ بسته‌بندی مختلط: بسته‌بندی مختلط حالت عمومی از بسته‌بندی در حالتی است که خریدار کل بسته یا درصدی از آن را خریداری می‌کند. 
‎\end{itemize}‎
روزنتال و همکاران ‎(1995)‎ سه سناریو مختلف برای بسته‌بندی ارائه داده‌اند:
‎\begin{itemize}‎
‎\item‎ در سناریو اول، خریدار می‌تواند کل بسته را خریداری کند اما نمی‌تواند درصدی از بسته را بخرد.
‎\item‎ در سناریو دوم، خریدار می‌تواند روی یک محصول یک واحد تخفیف بگیرد وقتی که به قدر لازم از دیگر محصولات خریداری کرده باشد.
‎\item‎ در سومین سناریو، خریدار اقلامی رایگان از بعضی از محصولات دریافت می‌کند، وقتی که به مقدار لازم از دیگر محصولات خریداری کرده باشد. سناریو سوم کلی‌ترین فرم از بسته‌بندی می‌باشد و در این مدل نیز از  این نوع بسته‌بندی تخفیف استفاده می‌شود.
‎\end{itemize}‎
\textbf{تشریح بسته‌بندی‎:}‎
در اینجا بسته‌بندی با استفاده از یک مثال ساده تشریح خواهد داشت. فرض کنید خریدار ‎\lr{j}‎ ام متقاضی کالاهای ‎\lr{A}‎ و ‎\lr{B}‎ به مقدار هر کدام ‎100‎ واحد است. تامین‌کننده ‎\lr{s}‎ برای هر واحد از محصول ‎\lr{A}‎ قیمت ‎1000‎ دلار و برای هر واحد از محصول ‎\lr{B}‎ قیمت ‎100‎ دلار پیشنهاد داده است. تامین‌کننده ‎\lr{S}‎ همچنین تخفیف بسته‌بندی هم ارائه داده است؛ به این صورت که اگر خریدار ‎100‎ واحد از محصول ‎\lr{A}‎ را در قیمت ‎1000‎ دلار و ‎50‎ واحد از محصول ‎\lr{B}‎ را در قیمت ‎100‎ دلار، خریداری کند، سپس تامین‌کننده، ‎50‎ واحد از محصول ‎\lr{B}‎ را به  صورت رایگان در اختیار خریدار قرار می‌دهد. مفهوم بسته‌بندی می‌تواند برای بیش از دو محصول هم صدق کند. برای مثال می‌توان ‎4‎ محصول را به صورت زیر به عنوان تخفیف بسته‌بندی در نظر گرفت.

تامین‌کننده ‎\lr{s}‏،‎ تخفیف بسته‌ای را روی همه یا زیرمجموعه‌ای از محصولات پیشنهاد می‌دهند. برای مثال، اگر یک خریدار حداقل ‎100‎ واحد از محصول ‎1‎، ‎100‎ واحد از محصول ‎2‎، ‎100‎ واحد از محصول ‎3‎ و ‎100‎ واحد از محصول ‎4‎ را خریداری کند؛ آن‌گاه، تامین‌کننده ‎0‎ واحد از محصول ‎1‎، ‎5‎ واحد از محصول ‎2‎، ‎10‎ واحد از محصول ‎3‎ و ‎10‎ واحد از محصول ‎4‎ را به صورت رایگان تامین‌ می‌کند. به این معنی که، گرچه خریدار از محصول ‎1‎، واحد محصول رایگانی دریافت نمی‌کند اما خریدار مجبور است حداقل ‎100‎ واحد از محصول ‎1‎ خریداری کند تا شامل تخفیف برای دیگر محصولات شود. 

ما در اینجا یک مدل برای انتخاب تامین‌کننده در حالت چند منبعی با مفروضات زیر ارائه می‌کنیم:

‎\textbf{مفروضات:}‎
‎\begin{itemize}‎
‎\item‎ تقاضا برای همه محصولات به صورت قطعی می‌باشد
‎\item‎ همه محصولاتِ یک تامین‌کننده، دارای کیفیت مشابه می‌باشند
‎\item‎ تخفیف بسته‌بندی در این مدل در نظر گرفته شده است
‎\item‎ خریدار می‌تواند مقدار مورد نیاز خود را از چندین تامین‌کننده تامین‌ کند(این مدل چندمنبعی است)
‎\item‎ این مدل تک دوره‌ای است یعنی خریدار محصولات مورد نیازش را در یک دوره خریداری می‌کند
‎\end{itemize}‎
علائم اختصاری این مدل به صورت زیر است:

‎\begin{table}‎
\caption{علائم اختصاری مدل دوم}
‎\begin{center}‎
‎\begin{tabular}{cp{10cm}}‎
‎\hline‎
اندیس‌ها     ‎&‎    توضیح    ‎\\‎
‎\hline‎
‎\lr{j}   &‎  تامین‌کنندگان‎\\‎
‎\lr{k}   &‎   محصولات‎\\‎
پارامتر‌ها  ‎&‎ توضیح   ‎\\‎
‎\hline‎
‎$P_{jk}$&‎ هزینه خرید یک واحد محصول ‎\lr{k}‎ از تامین‌کننده ‎\lr{j} \\‎
‎$D_{k}$ &‎ تقاضا برای محصول ‎\lr{k}‎ ام‎\\‎
‎$Cap_{jk}$ &‎ ظرفیت تامین‌کننده ‎\lr{j}‎ در تامین‌ کردن محصول ‎\lr{k}\\‎
‎$F_{j}$ &‎ هزینه سفارش دهی به تامین‌کننده ‎\lr{j} \\‎
‎$VaR_{j}$  &‎ مقدار ارزش در معرض ریسک‎(\lr{VaR})‎ محاسبه شده برای تامین‌کننده ‎\lr{j}‎ ام‎\\‎
‎$MtT_{j}$  &‎ مقدار ارزش در معرض ریسک‎(\lr{MtT})‎ محاسبه شده برای تامین‌کننده ‎\lr{j}‎ ام‎\\‎
‎$N$&‎حداکثر تعداد تامین‌کنندگانی که می‌توانند انتخاب شوند‎\\‎
 ‎$B_{jk}$ &‎ حداقل مقداری از محصول ‎\lr{k}‎ ام که توسط که توسط تامین‌کننده ‎\lr{j}‎ برای ارضای محدودیت تخفیف، خریداری 
می‌شود‎\\‎
‎$K_{jk}$ &‎ محصولات رایگان ارائه شده توسط تامین‌کننده ‎\lr{j}‎ ام برای محصول ‎\lr{k}‎ ام، زمانی که الزامات مربوط به محدودیت تخفیف برآورده شده است‎\\‎
متغیر تصمیم ‎&‎ توضیح ‎\\‎
‎\hline‎
‎$X_{jk}$&‎ مقداری از محصول ‎\lr{k}‎ ام که از تامین‌کننده ‎\lr{j}‎ ام خریداری می‌شود‎\\‎
‎$f_{j}$ &‎ متغیر صفر و یک ‎(باینری)‎ که نشان می‌دهد که آیا تامین‌کننده ‎\lr{j}‎ام انتخاب شده است یا نه؟ اگر مقدار این متغیر برابر یک باشد یعنی تامین‌کننده ‎\lr{j}‎ام انتخاب شده است و اگر صفر باشد یعنی انتخاب نشده است‎\\‎
‎$S_{j}$ &‎  متغیر صفر و یک ‎(باینری)‎ است که اگر برای تامین‌کننده ‎\lr{j}‎ به ازای تمام محصولات ‎$X_{jk}\geq B_{ij}$‎ برقرار باشد مقدار یک است و در غیراین‌صورت صفر است‎\\‎                  
‎\hline‎
‎\end{tabular}‎
‎\end{center}‎
‎\label{notation2}‎
‎\end{table}‎

 با توجه به علائم اختصاری نشان داده شده در جدول ‎\ref{notation2}‎ ما مدل بهینه‌سازی را به صورت زیر تعریف می‌کنیم:
توابع هدف:
‎\begin{equation}‎
‎\label{f1m2}‎
‎\min Z_{1} = \sum_{j}\sum_{k} P_{jk}‎ . ‎X_{jk}‎ + ‎\sum_{j} F_{j}‎ . ‎f_{j}‎ - ‎\sum_{j}\sum_{k} P_{jk}‎ . ‎K_{jk}‎ . ‎S_{j}‎
‎\end{equation}‎
‎\begin{equation}‎
‎\label{f2m2}‎
‎\min Z_{2}= \sum_{j}\sum_{k} VaR_{j}‎ . ‎X_{jk}‎
‎\end{equation}‎
‎\begin{equation}‎
‎\label{f3m2}‎
‎\min Z_{3}= \sum_{j}\sum_{k} MtT_{j}‎ . ‎X_{jk}‎
‎\end{equation}‎

محدودیت‌ها:
‎\begin{equation}‎
‎\label{co1m2}‎
‎X_{jk} \leq Cap_{jk}‎ . ‎f_{k} \quad\quad \forall j,k‎
‎\end{equation}‎
‎\begin{equation}‎
‎\label{co2m2}‎
‎\sum_{j} X_{jk} = D_{k} \quad\quad \forall k‎
‎\end{equation}‎

‎\begin{equation}‎
‎\label{co3m2}‎
‎\sum_{j} f_{j} \leq N‎
‎\end{equation}‎

‎\begin{equation}‎
‎\label{co4m2}‎
‎B_{jk}‎ . ‎S_{j}‎ - ‎X_{jk} \leq 0 \quad\quad \forall j,k‎
‎\end{equation}‎

‎\begin{equation}‎
‎\label{co5m2}‎
‎S_{j} \in \{0,1\} \quad‎ , ‎\quad f_{j} \in \{0,1\} \quad‎ , ‎\quad X_{jk} \geq 0‎
‎\end{equation}‎

تابع هدف شماره ‎\ref{f1m2}‎  کل هزینه‌های خرید را حداقل می‌کند. این تابع هدف به سه بخش تقسیم می‌شود: بخش اول مجموع هزینه‌های متغیر را حداقل می‌کند و بخش دوم مجموع هزینه‌های ثابت را حداقل می‌کند و بخش سوم هزینه‌های تخفیف را حداکثر می‌کند. اما در مجموع تابع هدف حداقل می‌شود. در بخش آخر این تابع هدف، اگر خریدار به مقدار کافی از محصولات مختلف از تامین‌کننده خرید کند، تامین‌کننده نیز، تعدادی از این محصولات را به صورت رایگان در اختیار خریدار قرار می‌دهد. تابع هدف شماره ‎\ref{f2m2}‎ ارزش در معرض ریسک یا 
‎\lr{VaR}‎
مربوط به هر تامین‌کننده را حداقل می‌کند.
تابع هدف شماره ‎\ref{f3m2}‎ ارزش از دست رفته یا
‎\lr{MtT}‎
 مربوط به هر تامین‌کننده را حداقل می‌کند. 
 محدودیت شماره ‎\ref{co1m2}‎ حد مشخص شده برای هر تامین‌کننده را نشان می‌دهد؛ به این معنی که مقدار سفارش داده شده از محصول ‎\lr{k}‎ به تامین‌کننده ‎\lr{j}‎ بایستی از ظرفیت آن تامین‌کننده کمتر باشد و یا به عبارتی دیگر، بیش‌تر از ظرفیت آن تامین‌کننده به آن سفارش تخصیص نیابد. ‎\\‎
فرمول شماره ‎\ref{co2m2}‎ نشان‌دهنده محدودیت تقاضا است؛ به این صورت که مقدار سفارش داده شده هر محصول ‎\lr{k}‎ به هر تامین‌کننده ‎\lr{j}‎ باید به اندازه تقاضا برای آن محصول باشد. رابطه شماره ‎\ref{co3m2}‎ نشان‌دهنده محدودیت انتخاب حداکثر ‎\lr{N}‎ تامین‌کننده از میان تمامی تامین‌کنندگان است. رابطه شماره ‎\ref{co4m2}‎ ، محدودیت تخفیف است. متغیر ‎$S_{j}$‎ یک متغیر باینری(دودویی) است که اگر به ازای تمام محصولات، 
‎$ x_{jk}\geq B_{jk}$‎
باشد مقدار ‎1‎ می گیرد و در غیر این صورت، مقدار صفر می‌گیرد. در واقع اگر سفارش داده شده از محصول ‎\lr{k}‎ به تامین‌کننده ‎\lr{j}‎ 
به حدنصاب تعیین شده توسط تامین‌کننده دست یابد، تخفیف بسته‌بندی اعمال می‌شود. رابطه  ‎\ref{co5m2}‎ نیز نشان‌دهنده‌ی محدودیت باینری بودن و نامنفی بودن می‌باشد.















































